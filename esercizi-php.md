### ESERCIZI PHP

Di seguito alcuni problemini da risolvere usando il linguaggio PHP. 
**NOTA** Quando negli esercizi si chiede di fornire in **input** un numero o qualche altro dato utilizzate la [quesrystring](https://it.wikipedia.org/wiki/Query_string "quesrystring"). 
Se ad esempio scrivete nella barra degli indirizzi del browser http://localhost/progetto?numero=1 per recuperare il valore di `numero` utilizzate il seguente codice:
`$variabile = $_GET['numero']` dove 'numero' tra parentesi quadre corrisponde esattamente al nome che avete indicato nell'URL

#### ESERCIZI SEQUENZA
1. Scrivere un algoritmo che calcoli il doppio di un numero fornito in input.
2. Scrivere l'algoritmo che, ricevuto in input un orario attraverso le sue tre componenti (ore,minuti e secondi), ne calcoli il valore totale in secondi
3. Scrivere un algoritmo che, date le età di tre persone, calcoli l’età media.
4. Scrivere un algoritmo che, dato il prezzo di un prodotto, calcoli il prezzo scontato del 20%.
--------------
#### ESERCIZI SELEZIONE (IF)
1. Scrivere l'algoritmo che, letto in input un valore numerico, dica se è positivo o negativo
2. Scrivere l'algoritmo che, dati due numeri, calcoli la somma se sono entrambi positivi, il prodotto altrimenti
3. Scrivere un algoritmo che, dato il prezzo di un prodotto, applichi uno sconto del 12% se il prezzo è inferiore a € 30,00, del 25% altrimenti.
4. Scrivere un algoritmo che, dato il consumo di acqua di un utente, espresso in metri cubi, calcoli l'importo della bolletta, sapendo che ogni bolletta comprende una quota fissa di 20 euro e una quota variabile di 2,50 euro/m3 per i primi 100 metri cubi d'acqua, di euro 4,00/m3 per i metri cubi in eccesso
------
#### ESERCIZI SELEZIONA CON ANNIDAMENTO (IF-ELSE)
1. Scrivere l'algoritmo che, letto in input un valore numerico, dica se è positivo, negativo o nullo
2. Scrivere l'algoritmo che, presi in input i nomi di due squadre di calcio che si affrontano in una partita e i goal segnati da entrambe, proclamare il nome della squadra vincitrice o segnalare che la partita è terminata in pareggio
3. Si realizzi un programma che, dato in input il prezzo di un prodotto e la quantità acquistata, calcoli il prezzo totale, tenendo conto che il venditore applica uno sconto del 10% se si acquistano più di 5 pezzi, del 15% se si acquistano più di 10 pezzi o del 20% se si acquistano più di 20 pezzi
4. Il biglietto di ingresso ad un museo ha le seguenti tariffe. Per i bambini di età inferiore a 6 anni l'ingresso è gratuito (opzione 1), per gli studenti 8 euro (opzione 2), per i pensionati 10 euro (opzione 3), per tutti gli altri 15 euro (opzione 4). Creare un programma che prende in input un numero tra 1 e 4 e viene comunicato il prezzo relativo all'opzione scelta. Se il numero non è un'opzione valida viene mostrato un messaggio di errore.
----
#### ESERCIZI SELEZIONE MULTIPLA (IF-ELSEIF-ELSE)
1. Scrivere un algoritmo che, preso in input un valore compreso tra 1 e 12, visualizzi il nome del mese corrispondente
2. Scrivere un algoritmo che, preso in input un valore compreso tra 1 e 12, indichi a quale trimestre dell’anno appartiene il mese corrispondente.
3. Scrivere un algoritmo che, preso in input un valore compreso tra 1 e 12, indichi a quale parte dell’anno scolastico appartiene il mese corrispondente, tenendo conto che dall’1 settembre al 31 dicembre è primo trimestre, dall’1 gennaio al 30 giugno il secondo pentamestre e i rimanenti mesi sono classificati come “vacanza estiva
----
#### ESERCIZI  ITERAZIONE PRE E POST CONDIZIONALE (WHILE e DO-WHILE)
1. Scrivere un algoritmo che visualizza i numeri naturali da 1 a 20
2. Scrivere un algoritmo che visualizza in ordine decrescente i numeri naturali da 30 a 15
3. Scrivere un algoritmo che calcoli la somma dei primi 10 numeri naturali
4. Scrivere un algoritmo che, preso in input il valore N>0, calcoli la somma dei primi N numeri positivi pari
5. Scrivere un algoritmo che, presi in input N valori (N>0 scelto dall'utente), calcoli quanti valori positivi sono stati inseriti
6. Scrivere un algoritmo che, presi in input N valori (N>0 scelto dall'utente), calcoli la percentuale di valori negativi inseriti
7. Scrivere un algoritmo che, preso in input il valore N>0, calcoli la media aritmetica dei primi N numeri positivi dispari
8. Calcolare il prodotto di due numeri naturali, mediante somme successive
-----
#### ESERCIZI ITERAZIONE ENUMERATIVA (FOR)
1. Scrivere un algoritmo che, dato un numero compreso nell’intervallo [1, 10], visualizzi i suoi primi 10 multipli.
2. Scrivere un algoritmo che visualizza in ordine crescente tutti i numeri naturali compresi tra due numeri scelti dall'utente
3. Scrivere un algoritmo che visualizza in ordine decrescente tutti i numeri naturali compresi tra due numeri scelti dall'utente (imporre con l’input obbligato che il secondo numero inserito sia maggiore o uguale al primo).
4. Scrivere un algoritmo che, presi in input 10 valori, ne calcoli la media aritmetica
